# HTML alapok - gyorstalpaló

_bevezető a HTML, a CSS és a Javascript használatához_

Ennek a projektnek az a célja, hogy webes alapokat mutasson meg magyarul olyanok számára, akik szeretnének elkezdeni ezzel foglalkozni; vagy akik egy rokon szakma kapcsán szeretnének megismerkedi az alapfogalmakkal, hogy tudjanak róla beszélni, helyesen használni az elemeket egy WYSIWYG szerkesztőben.

## Eszközök

Szerencsés, ha egy rendes, asztali kódszerkesztőben dolgozunk, ezért ajánlom, hogy töltsd le a [VS Code](https://code.visualstudio.com/download)ot. Ha nem tudod megtenni, vagy csak gyorsan ki akarsz próbálni egy kódrészletet, remek fapados online szerkesztők is rendelkezésre állnak. Ilyen a [w3schools szerkesztője](https://www.w3schools.com/js/tryit.asp?filename=tryjs_whereto), vagy a kissé okosabb, de regisztrációt igénylő [codepen.io](https://codepen.io/rcyou/pen/QEObEk/).

Ha a VS Code mellett döntöttél, nagyban segíti majd az életedet, ha mindjárt telepítesz is hozzá egy alapvető bővítményt. Ehhez a baloldali menüsávban válaszd ki az Extensions menüt (tetris-ikon, gyorsbillentyűje _Ctrl Shift X_) és keresd meg a Live Server bővítményt, majd nyomj rá az _install_-ra.
Ettől kezdve bármelyik html fájlodnál elég lesz megnyomni a VS Code alsó kék sávjában a __Go Live__ gombot, hogy a böngésző minden mentett változtatást azonnal mutasson.

Emmellett nagyban gyorsítja a gépelést, ha valamilyen Code Snippet bővítményed is van, mint pl. a HTML5 Boilerplate. További hasznos bővítményeket gyűjtök [ebben a Gistben](https://gist.github.com/somahargitai/486d9d747d9922cede777e319e124d0c)


## A fájlok használatáról

Először mentsd le a fájlokat a saját gépedre. Ha már ismered a Gitet, klónozd le őket a gépedre. Ha nem, szimplán kattins a zöld __Code ↓__ gombra és mentsd le ZIP-be tömörítve.
Ha már le van mentve (és ki van tömörítve), kattints a mappára jobb gombbal és nyisd meg VS Code-ban.

Amelyik fájlt éppen használod, azt nyisd meg egy böngészőben is (a böngészőben _Ctrl o_), hogy lásd az eredményt. Ha Live Servert indítasz, az automatikusan meg fogja nyitni a böngészőt és az aktuális fájlt. Ha a böngészőben kitörlőd a fájlnevet, láthatod a teljes fájlstruktúrát és megnyithatod a következő fájlt.

``` http://127.0.0.1:5500/1_html_body_head_title.html ```
``` http://127.0.0.1:5500/ ```

Bátran módosítsd a fájlokat, nem tudsz semmit elrontani. A Githubról bármikor helyreállíthatod a fájlokat.

## Angol nyelvű források

Természetesen rengeteg kimerítő HTML-CSS-JavaScript bevezető anyag van az interneten, elsősorban angol nyelven. Remek kurzusok vannak a [Codecademy](https://www.codecademy.com/learn/learn-html) oldalán, de egyre jobb a [Freecodecamp](https://www.freecodecamp.org/learn/responsive-web-design/#basic-html-and-html5) is.

Ha tovább szeretnél haladni a programozás tanulásával, írtam erről egy rövid összefoglalót 2018-ban, amit [ezen a linken](https://gist.github.com/somahargitai/746e8b2bd011f185d11a302b9380ba72) találsz. Hosszabb távon hasznos lehet projektcéllal, célirányosan tanulni technológiákat. Ha arra vagy kíváncsi, hogy ezek hogyan épülnek egymásra, érdemes ránézni egy [Developer Roadmap](https://www.w3schools.com/whatis/)re.


